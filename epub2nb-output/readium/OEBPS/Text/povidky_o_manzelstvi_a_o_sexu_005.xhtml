<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>povidky_o_manzelstvi_a_o_sexu-2</title>
  <link href="../Styles/povidky_o__idstyles.css" rel="stylesheet" type="text/css" />
</head>

<body id="povidky_o_manzelstvi_a_o_sexu" xml:lang="cs-CZ">
  <div>
    <p class="MLP-uroven2-kapitola" id="toc_marker-1">Čtyři poznámky na úvod<br />
    <span class="MLP-znak-kurziva-11b char-style-override-1">(které mi tentokrát připadají nezbytné)</span></p>

    <p class="MLP-text-bez1radku--I">1) Tato kniha je jistou formou návratu k&nbsp;tomu, čím jsem kdysi začínal&nbsp;– totiž k&nbsp;povídkám. Obsahuje pět starších, jen částečně přepracovaných povídek z&nbsp;osmdesátých let (Aspoň medaili, Otázka, Jeden z&nbsp;posledních hezkých dní, Běž si klidně sám! a Úspěšný lov); ostatních šestnáct povídek jsem napsal během loňského roku. Jde tedy zjevně o&nbsp;sbírku jednadvaceti povídek, ale já se mimochodem i&nbsp;tak domnívám, že je to svým způsobem zase román.</p>

    <p class="MLP-text-bez1radku--I---12-0">2) Všechny povídky jsou volně propojeny postavou jménem Oskar, která vykazuje jisté podobnosti s&nbsp;osobou autora této knihy; z&nbsp;této skutečnosti nelze ovšem v&nbsp;žádném případě vyvozovat, že jde o&nbsp;„pravdivé příběhy“ z&nbsp;autorova života (to je samozřejmě triviální poučka, ale po opakovaných zkušenostech s&nbsp;dedukcemi tohoto typu považuji za nutné ji znovu připomenout).</p>

    <p class="MLP-text--I">Pokud jde o&nbsp;onen snad až zbytečně často diskutovaný poměr mezi tzv. životní pravdou a&nbsp;tzv. fikcí, rád bych jej charakterizoval citátem z&nbsp;románu Lewise Nordana Hudba močálu:</p>

    <p class="MLP-text--I">„Samozřejmě, že to není pravda, ale patří to mezi příběhy z&nbsp;mého života už tak dlouho, že to o&nbsp;mně v&nbsp;jistém smyslu vypovídá daleko víc než většina toho, co se opravdu stalo.“</p>

    <p class="MLP-text-bez1radku--I---12-0">3) K&nbsp;případné otázce, z&nbsp;jakých pochybných pohnutek jsem si zvolil právě téma sexu, bych nejprve rád uvedl několik stručných čísel (čísla nelžou): Podle Světové zdravotnické organizace myslí žena na sex v&nbsp;průměru třicetkrát denně, a&nbsp;to i&nbsp;v&nbsp;klimakteriu; muž, bez ohledu na věk, průměrně každých osm minut. Podle šetření českých sexuologů má český muž za svůj život v&nbsp;průměru dvanáct intimních partnerek; současná česká dívka stihne do svých devětadvaceti let vystřídat více než šest sexuálních partnerů.</p>

    <p class="MLP-text--I">Nyní se snad už mohu odvážit říci, že jsem si téma sexu zvolil z&nbsp;pohnutek víceméně osobních.</p>

    <p class="MLP-text-bez1radku--I---12-0">4) A&nbsp;nakonec ještě jeden citát, pro změnu z&nbsp;Ludvíka Vaculíka:</p>

    <p class="MLP-text--I">„Napiš pokud možno dobře, cos udělal špatně, a&nbsp;dostane se ti rozhřešení.“</p>

    <p class="MLP-text--I">S&nbsp;tím rozhřešením je to, obávám se, trochu nejisté, ale chtěl bych zdůraznit ono „cos udělal špatně“&nbsp;– naléhavě prosím své laskavé čtenáře (a čtenářky dvojnásob), aby si tento sebekritický tón během četby co nejčastěji připomínali.</p>

    <p class="MLP-dopis-podpis">M. V., 1999</p>
  </div>
</body>
</html>
