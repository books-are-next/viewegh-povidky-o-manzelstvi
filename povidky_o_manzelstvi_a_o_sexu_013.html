<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Umění žít sám a&nbsp;šťastný">
    <meta name="apple-mobile-web-app-capable" content="yes">
    <title>Umění žít sám a&nbsp;šťastný</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Viewegh: Povídky o manželství a o sexu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky o manželství a o sexu">
    <meta property="og:title" content="Povídky o manželství a o sexu">
    <meta property="og:type" content="book">
    <meta property="og:book:author" content="Michal Viewegh">
    <meta property="twitter:title" content="Michal Viewegh: Povídky o manželství a o sexu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_o_manzelstvi_a_o_sexu_012.html">
    <link rel="next" href="./povidky_o_manzelstvi_a_o_sexu_014.html">
    <meta name="nb-order" content="9">
    <link rel="self" href="povidky_o_manzelstvi_a_o_sexu_013.html">
    <meta name="nb-identifier" content="viewegh-povidky-o-manzelstvi-a-o-sexu-de74a4e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3405" data-nb-chars="20775">
    <nav role="doc-toc">
      <ul class="plain section">
        <li><a href="povidky_o_manzelstvi_a_o_sexu_005.html">Čtyři poznámky na úvod (které mi tentokrát připadají nezbytné)</a></li>
        <li><a href="povidky_o_manzelstvi_a_o_sexu_006.html">Aspoň medaili</a></li>
        <li><a href="povidky_o_manzelstvi_a_o_sexu_007.html">Otázka</a></li>
        <li><a href="povidky_o_manzelstvi_a_o_sexu_008.html">Jeden z posledních hezkých dní</a></li>
        <li><a href="povidky_o_manzelstvi_a_o_sexu_009.html">Běž si klidně sám!</a></li>
        <li><a href="povidky_o_manzelstvi_a_o_sexu_010.html">Nos</a></li>
        <li><a href="povidky_o_manzelstvi_a_o_sexu_011.html">Na oči se vyser (Boccaccio po česku)</a></li>
        <li><a href="povidky_o_manzelstvi_a_o_sexu_012.html">Kufr a transcendence</a></li>
        <li><a href="povidky_o_manzelstvi_a_o_sexu_013.html">Umění žít sám a šťastný</a></li>
        <li><a href="povidky_o_manzelstvi_a_o_sexu_014.html">Dva králové</a></li>
        <li><a href="povidky_o_manzelstvi_a_o_sexu_015.html">Úspěšný lov</a></li>
        <li><a href="povidky_o_manzelstvi_a_o_sexu_016.html">IKEA v naději</a></li>
        <li><a href="povidky_o_manzelstvi_a_o_sexu_017.html">Fiacolata</a></li>
        <li><a href="povidky_o_manzelstvi_a_o_sexu_018.html">Psychologie jeřábníka</a></li>
        <li><a href="povidky_o_manzelstvi_a_o_sexu_019.html">Večer s opravdovým chlapem</a></li>
        <li><a href="povidky_o_manzelstvi_a_o_sexu_020.html">Představivost intelektuálů po Osvětimi</a></li>
        <li><a href="povidky_o_manzelstvi_a_o_sexu_021.html">Maruška</a></li>
        <li><a href="povidky_o_manzelstvi_a_o_sexu_022.html">Pejskové a kočičky</a></li>
        <li><a href="povidky_o_manzelstvi_a_o_sexu_023.html">Štafeta lidství</a></li>
        <li><a href="povidky_o_manzelstvi_a_o_sexu_024.html">Vliv tequily na amygdalu známé osobnosti</a></li>
        <li><a href="povidky_o_manzelstvi_a_o_sexu_025.html">Instantní manželka</a></li>
        <li><a href="povidky_o_manzelstvi_a_o_sexu_026.html">Oskar a Terezka bez pointy (Happy End)</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./povidky_o_manzelstvi_a_o_sexu_012.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="23"><span class="idea" data-nb-ref-number="1" id="idea1" data-nb-words="5" data-nb-chars="23">Umění žít sám a&nbsp;šťastný</span></h1>
        <section>
          <p class="chunk" data-nb-ref-number="2" data-nb-words="180" data-nb-chars="1109"><span class="idea" data-nb-ref-number="2" id="idea2" data-nb-words="180" data-nb-chars="1109">Podobu Oskarových porozvodových večerů a&nbsp;lichých víkendů (každý sudý víkend měl syna) už&nbsp;od&nbsp;počátku významným způsobem ovlivňoval telefon. Většinou některá z&nbsp;jeho přítelkyň zavolala sama, čímž byly aby se&nbsp;tak řeklo karty definitivně rozdány, neboť i&nbsp;když Oskar neměl chuť vyrazit si&nbsp;právě s&nbsp;touto dívkou, byl příliš zdvořilý na&nbsp;to, aby ji&nbsp;odmítl (jediné, na&nbsp;co&nbsp;se&nbsp;výjimečně zmohl, byl alespoň krátkodobý odklad schůzky). Pokud si&nbsp;chtěl vybrat svobodněji, musel se&nbsp;tudíž angažovat sám: přitáhnout si&nbsp;ohmataný adresář z&nbsp;hladké černé kůže a&nbsp;listovat jím tak dlouho, dokud se&nbsp;nerozhodne pro tři až&nbsp;čtyři telefonní čísla, na&nbsp;která pak postupně zavolá. Ze&nbsp;zkušenosti věděl, že&nbsp;není dobré rozhodovat se&nbsp;pouze pro jedinou dívku, protože pokud by&nbsp;tato nemohla nebo nebyla doma, všechny ostatní, kterým by&nbsp;volal v&nbsp;druhém kole, by&nbsp;pak v&nbsp;jeho očích trpěly statutem pouhých náhradnic. Samozřejmě že&nbsp;v&nbsp;daný okamžik vždycky tu&nbsp;či&nbsp;onu dívku v&nbsp;duchu favorizoval, ale to&nbsp;se&nbsp;dalo jednoduše vyřešit tak, že&nbsp;si&nbsp;stanovil pořadí, v&nbsp;jakém bude zvolená čísla vytáčet (a uspěl-li hned napoprvé, na&nbsp;zbylá čísla už&nbsp;pochopitelně nevolal).</span></p>
          <p class="chunk" data-nb-ref-number="3" data-nb-words="9" data-nb-chars="63"><span class="idea" data-nb-ref-number="3" id="idea3" data-nb-words="9" data-nb-chars="63">„Ivetko, Ivetko,“ mumlal právě Oskar. „Ty jedna zubatá Ivetko…“</span></p>
          <p class="chunk" data-nb-ref-number="4" data-nb-words="75" data-nb-chars="498"><span class="idea" data-nb-ref-number="4" id="idea4" data-nb-words="75" data-nb-chars="498">Listování stránkami adresáře provázel Oskar i&nbsp;dnes přihlouplými a&nbsp;často poněkud přisprostlými polohlasnými poznámkami, kterými ovšem pouze zaháněl pocit osamělosti před nadcházejícím víkendem a&nbsp;které byly navíc ve&nbsp;značném rozporu s&nbsp;tím, jak pozorně a&nbsp;zdvořile se&nbsp;pak k&nbsp;oněm dívkám většinou choval. Poznámky se&nbsp;netýkaly jen vzhledu dotyčných dívek nebo jejich sexuálního chování, ale třeba i&nbsp;způsobu, jak mluvily, jak široce se&nbsp;usmívaly, jak se&nbsp;oblékaly a&nbsp;líčily nebo jak držely v&nbsp;restauraci příbor.</span></p>
          <p class="chunk" data-nb-ref-number="5" data-nb-words="11" data-nb-chars="81"><span class="idea" data-nb-ref-number="5" id="idea5" data-nb-words="11" data-nb-chars="81">„Že bychom zavolali naší kozaté Žanetce?“ přemítal nahlas Oskar, otáčeje stránky.</span></p>
          <p class="chunk" data-nb-ref-number="6" data-nb-words="147" data-nb-chars="967"><span class="idea" data-nb-ref-number="6" id="idea6" data-nb-words="147" data-nb-chars="967">Nakonec Žanetu zavrhl (téměř úplně jí&nbsp;chyběl smysl pro humor a&nbsp;kromě toho měla tendenci se&nbsp;na&nbsp;Oskara příliš vázat) a&nbsp;rozhodl se&nbsp;pro Kláru, Ivetu a&nbsp;Darju, v&nbsp;tomto pořadí. Klára bývala k&nbsp;uzoufání nudná (chovala několik domácích zvířátek, o&nbsp;nichž mu&nbsp;pokaždé velmi podrobně referovala), ale půvab jejích devatenácti let tento nedostatek dokázal vyvážit. Darja byla z&nbsp;dané trojice nejinteligentnější, ale někdy s&nbsp;prominutím čpěla potem; Iveta se&nbsp;zase chovala příliš afektovaně, přehrávala a&nbsp;smála se&nbsp;i&nbsp;naprostým pitomostem, ale na&nbsp;druhé straně byla mimořádně dobrá v&nbsp;posteli. O&nbsp;pořadí, k&nbsp;němuž se&nbsp;Oskar nakonec přiklonil, rozhodly tudíž i&nbsp;zdánlivě bezvýznamné detaily&nbsp;– například Oskarovi krajně protivné zdrobněliny typu <em>človíček</em> či&nbsp;<em>papáníčko</em>, které občas používala Darja, nepochopitelně jízlivý tón, jímž Iveta nedávno odpovídala vcelku milému číšníkovi v&nbsp;restauraci Coloseum, a&nbsp;naopak mimořádně půvabný způsob, jakým se&nbsp;do&nbsp;něj na&nbsp;schodech dolů do&nbsp;metra zavěsila Klárka.</span></p>
          <p class="chunk" data-nb-ref-number="7" data-nb-words="6" data-nb-chars="52"><span class="idea" data-nb-ref-number="7" id="idea7" data-nb-words="6" data-nb-chars="52">„Klárka,“ pravil polohlasem Oskar, „zavolám Klárce.“</span></p>
          <p class="chunk" data-nb-ref-number="8" data-nb-words="59" data-nb-chars="329"><span class="idea" data-nb-ref-number="8" id="idea8" data-nb-words="59" data-nb-chars="329">Zatímco vymačkával číslo, myslel na&nbsp;to, jak si&nbsp;Klárka holí klín&nbsp;– nosila vysoce vykrojené kalhotky a&nbsp;plavky, takže se&nbsp;musela holit téměř celá, jen nahoře v&nbsp;podbřišku si&nbsp;nechávala malý černý plamínek. Oskar si&nbsp;náhle velice přál, aby byla Klárka doma a&nbsp;měla na&nbsp;něj čas. Večer po&nbsp;návratu z&nbsp;baru sice ihned usínala, ale zato ta&nbsp;rána…</span></p>
          <p class="chunk" data-nb-ref-number="9" data-nb-words="25" data-nb-chars="155"><span class="idea" data-nb-ref-number="9" id="idea9" data-nb-words="25" data-nb-chars="155">„Zvedni to, kotě,“ řekl Oskar hlasem zkušeného svůdce (jímž samozřejmě nebyl), „a já&nbsp;ti&nbsp;přinesu do&nbsp;postele takovou snídani, že&nbsp;na&nbsp;to&nbsp;v&nbsp;životě nezapomeneš…“</span></p>
          <p class="chunk" data-nb-ref-number="10" data-nb-words="7" data-nb-chars="47"><span class="idea" data-nb-ref-number="10" id="idea10" data-nb-words="7" data-nb-chars="47">Sepnul záznamník; Klářin hlas zněl mile dětsky.</span></p>
          <p class="chunk" data-nb-ref-number="11" data-nb-words="8" data-nb-chars="44"><span class="idea" data-nb-ref-number="11" id="idea11" data-nb-words="8" data-nb-chars="44">„Dobrý den, nejsem doma, můžete mi&nbsp;prosím&nbsp;–“</span></p>
          <p class="chunk" data-nb-ref-number="12" data-nb-words="20" data-nb-chars="132"><span class="idea" data-nb-ref-number="12" id="idea12" data-nb-words="20" data-nb-chars="132">Oskar zavěsil a&nbsp;s&nbsp;podivnou rozhodností okamžitě vyhledal Ivetino číslo, ale ani v&nbsp;jejím bytě na&nbsp;vyzvánění telefonu nikdo nereagoval.</span></p>
          <p class="chunk" data-nb-ref-number="13" data-nb-words="38" data-nb-chars="247"><span class="idea" data-nb-ref-number="13" id="idea13" data-nb-words="38" data-nb-chars="247">„Kůzlátka, otevřete vrátka, to&nbsp;jsem já, vaše maminka…,“ mečel Oskar, ale už&nbsp;začínal být trochu nervózní. Dobře věděl, že&nbsp;odkládat tyto telefonáty až&nbsp;na&nbsp;páteční odpoledne, kdy už&nbsp;mají dívky většinou nějaký program domluvený, může být osudová chyba.</span></p>
          <p class="chunk" data-nb-ref-number="14" data-nb-words="117" data-nb-chars="707"><span class="idea" data-nb-ref-number="14" id="idea14" data-nb-words="117" data-nb-chars="707">Zavěsil. Takže Darja? Vstal a&nbsp;několikrát přešel tam a&nbsp;nazpět po&nbsp;bytě. Nakonec proč ne? Usedl znovu k&nbsp;telefonu a&nbsp;vymačkal číslo. Napadlo ho, co&nbsp;by&nbsp;asi Darja říkala, kdyby věděla, že&nbsp;jí&nbsp;volá až&nbsp;jako třetí v&nbsp;pořadí. Cítila by&nbsp;se&nbsp;pochopitelně dotčena&nbsp;– přičemž míra jejího pohoršení by&nbsp;byla nepřímo úměrná ochotě přiznat si, že&nbsp;i&nbsp;ona před zavoláním Oskarovi nejednou zvažuje, jestli opravdu chce strávit noc s&nbsp;mužem, který má&nbsp;onen odporný zvyk dotýkat se&nbsp;prstem jejího konečníku a&nbsp;rozmazávat jí&nbsp;lepkavé sperma po&nbsp;ňadrech a&nbsp;po krku… Oskar se&nbsp;krátce uchechtl. Vyzvánění telefonu mu&nbsp;přivolalo důvěrně známý obraz Darjiny garsonky: vybavil si&nbsp;vzorek jejího ložního povlečení i&nbsp;růžový otvor té&nbsp;její rozkošné prdelky.</span></p>
          <p class="chunk" data-nb-ref-number="15" data-nb-words="43" data-nb-chars="284"><span class="idea" data-nb-ref-number="15" id="idea15" data-nb-words="43" data-nb-chars="284">„Ať je&nbsp;doma, panebože, ať&nbsp;je&nbsp;doma,“ drmolil naléhavě, připraven okamžitě přejít do&nbsp;potřebně nenuceného, veselého tónu. Byl už&nbsp;ochotný tolerovat Darje nejen kyselý pach jejího potu, ale i&nbsp;ty nejtrapnější a&nbsp;nejhloupější zdrobněliny na&nbsp;světě&nbsp;– jenže ani tentokrát telefon nikdo nezdvihl.</span></p>
          <p class="chunk" data-nb-ref-number="16" data-nb-words="23" data-nb-chars="161"><span class="idea" data-nb-ref-number="16" id="idea16" data-nb-words="23" data-nb-chars="161">„Panebože, kde ty&nbsp;káči všecky jsou?!“ zvolal Oskar a&nbsp;poněkolikáté se&nbsp;podíval na&nbsp;hodinky. Roztržitě listoval adresářem a&nbsp;vnitřnosti mu&nbsp;svírala zoufalá opuštěnost.</span></p>
          <p class="chunk" data-nb-ref-number="17" data-nb-words="69" data-nb-chars="427"><span class="idea" data-nb-ref-number="17" id="idea17" data-nb-words="69" data-nb-chars="427">Zkusil zavolat synovi, potom kamarádovi Jiřímu, potom jinému kamarádovi, ale nikdo nebyl doma. Sedl si&nbsp;v&nbsp;kuchyni ke&nbsp;stolu a&nbsp;strávil zde dosti ponurou půlhodinu, během níž si&nbsp;nejprve oloupal a&nbsp;snědl dva pomeranče a&nbsp;potom kovovou násadkou od&nbsp;plnicího pera vykrajoval z&nbsp;oranžové kůry malá kolečka. Vytvořil z&nbsp;nich několik obrazců, ale potom jako by&nbsp;náhle prozřel a&nbsp;s&nbsp;nevěřícným vrtěním hlavou všechen ten nepořádek ze&nbsp;stolu smetl.</span></p>
          <p class="chunk" data-nb-ref-number="18" data-nb-words="105" data-nb-chars="645"><span class="idea" data-nb-ref-number="18" id="idea18" data-nb-words="105" data-nb-chars="645">Nakonec si&nbsp;řekl, že&nbsp;by&nbsp;snad přece jen mohl zavolat Žanetě&nbsp;– přičemž ono řekl si&nbsp;vystihuje stav, v&nbsp;němž se&nbsp;právě nalézal, mnohem lépe než případné <em>rozhodl se</em>, neboť jeho vynucená volba už&nbsp;postrádala jakoukoli rozhodnost. Telefon vzala Žanetina matka; jakmile se&nbsp;Oskar představil, její hlas nápadně zvlídněl, což bylo Oskarovi v&nbsp;dané situaci protivné: strašně litovala, ale Žaneta teď, zrovínka teď, není to&nbsp;ani pět minut, odjela na&nbsp;Spořilov ke&nbsp;kamarádce. Kdyby snad mohla něco vyřídit? Nebo kdyby Oskar chtěl, mohla by&nbsp;se&nbsp;podívat do&nbsp;Žanetina pokoje, jestli by&nbsp;tam nenašla číslo na&nbsp;tu&nbsp;kamarádku? Oskar s&nbsp;poděkováním odmítl, rozloučil se&nbsp;a&nbsp;zavěsil.</span></p>
        </section>
        <section>
          <p class="chunk" data-nb-ref-number="19" data-nb-words="291" data-nb-chars="1721"><span class="idea" data-nb-ref-number="19" id="idea19" data-nb-words="291" data-nb-chars="1721">Utekl se&nbsp;k&nbsp;pocitu dotčenosti. Všichni na&nbsp;mě&nbsp;kašlou, říkal si, jakkoli věděl, že&nbsp;to&nbsp;není pravda. Měl kolem sebe přinejmenším tucet lidí, kteří by&nbsp;o&nbsp;přátelství s&nbsp;ním upřímně stáli, kteří mu&nbsp;často psali a&nbsp;telefonovali&nbsp;– a&nbsp;na které naopak kašlal on. Takže ať&nbsp;si&nbsp;teď nestěžuje. Nejen Woody Allen, <em>všichni</em> chceme být členy pouze těch klubů, kde nás nechtějí, říkal si. Podíval se&nbsp;z&nbsp;okna: provoz na&nbsp;ulici už&nbsp;slábl, všichni odjeli na&nbsp;ty&nbsp;své chaty a&nbsp;chalupy. Chvíli bezcílně přecházel po&nbsp;bytě a&nbsp;potom si&nbsp;napustil vanu, vlezl dovnitř a&nbsp;začal si&nbsp;připomínat, v&nbsp;čem spočívá <em>Umění být sám a&nbsp;šťastný</em>&nbsp;– jak zněl titul psychologické příručky, kterou si&nbsp;krátce po&nbsp;rozvodu zakoupil. <em>Přestože pořád víc a&nbsp;víc lidí vede samostatný život, stále se&nbsp;na&nbsp;něj pohlíží jako na&nbsp;politováníhodnou věc. Ale je&nbsp;skutečně tak politováníhodný? Není samostatný život pouze další z&nbsp;možností, která má&nbsp;své výhody a&nbsp;nevýhody, stejně jako život s&nbsp;partnerem?</em> Zasmál se, což mu&nbsp;trochu vrátilo rovnováhu. Není ostatně potřeba to&nbsp;dramatizovat, říkal si. Udělá si&nbsp;klidný, příjemný domácký večer. Pohodlný staromládenecký život s&nbsp;čajem a&nbsp;knihami, jak říká Proust. Bude si&nbsp;číst, už&nbsp;víc než týden ostatně na&nbsp;knihu ani nesáhl, a&nbsp;– kdo ví&nbsp;– možná zkusí i&nbsp;něco napsat, třeba kratší povídku. To&nbsp;by&nbsp;bylo skvělé. Pokoušel se&nbsp;myslet na&nbsp;některá rozpracovaná témata, ale záhy zjistil, že&nbsp;jeho mysl dosud okupují nejrůznější obrazy dívek, kterým se&nbsp;v&nbsp;průběhu minulé hodiny marně pokoušel dovolat. Zkusmo si&nbsp;několik z&nbsp;nich přivolal, ale právě ve&nbsp;chvíli, kdy ho&nbsp;to&nbsp;začalo vzrušovat, zazvonil telefon. Zaklel. První zvonění ještě dokázal ignorovat, ale už&nbsp;při druhém souboj s&nbsp;vlastní hrdostí prohrál, vyskočil z&nbsp;vany a&nbsp;hnal se&nbsp;k&nbsp;aparátu, zanechávaje po&nbsp;sobě na&nbsp;podlaze mokrou spoušť.</span></p>
          <p class="chunk" data-nb-ref-number="20" data-nb-words="3" data-nb-chars="24"><span class="idea" data-nb-ref-number="20" id="idea20" data-nb-words="3" data-nb-chars="24">„Prosím,“ řekl odměřeně.</span></p>
          <p class="chunk" data-nb-ref-number="21" data-nb-words="7" data-nb-chars="42"><span class="idea" data-nb-ref-number="21" id="idea21" data-nb-words="7" data-nb-chars="42">Snažil se, aby jeho hlas nezněl zadýchaně.</span></p>
          <p class="chunk" data-nb-ref-number="22" data-nb-words="7" data-nb-chars="35"><span class="idea" data-nb-ref-number="22" id="idea22" data-nb-words="7" data-nb-chars="35">„No ahoj, tady je&nbsp;Klára. Co&nbsp;děláš?“</span></p>
          <p class="chunk" data-nb-ref-number="23" data-nb-words="2" data-nb-chars="16"><span class="idea" data-nb-ref-number="23" id="idea23" data-nb-words="2" data-nb-chars="16">„Píšu. Pracuju.“</span></p>
          <p class="chunk" data-nb-ref-number="24" data-nb-words="39" data-nb-chars="223"><span class="idea" data-nb-ref-number="24" id="idea24" data-nb-words="39" data-nb-chars="223"><em>Čím víc se&nbsp;stáváme schopnými žít svůj život, tím se&nbsp;cítíme spokojenější ve&nbsp;svém nitru i&nbsp;sami se&nbsp;sebou, a&nbsp;tím jsme vzápětí opět přitažlivější pro druhé.</em> Přehodil si&nbsp;sluchátko do&nbsp;levé ruky a&nbsp;pravačkou se&nbsp;poškrábal v&nbsp;rozkroku.</span></p>
          <p class="chunk" data-nb-ref-number="25" data-nb-words="9" data-nb-chars="57"><span class="idea" data-nb-ref-number="25" id="idea25" data-nb-words="9" data-nb-chars="57">„Aha,“ řekla zklamaně. „A&nbsp;to budeš pracovat celý víkend?“</span></p>
          <p class="chunk" data-nb-ref-number="26" data-nb-words="11" data-nb-chars="58"><span class="idea" data-nb-ref-number="26" id="idea26" data-nb-words="11" data-nb-chars="58">„To se&nbsp;uvidí,“ řekl Oskar. „Máš snad pro mě&nbsp;nějaký návrh?“</span></p>
          <p class="chunk" data-nb-ref-number="27" data-nb-words="20" data-nb-chars="94"><span class="idea" data-nb-ref-number="27" id="idea27" data-nb-words="20" data-nb-chars="94">Byl o&nbsp;čtrnáct let starší než ona a&nbsp;občas si&nbsp;říkal, že&nbsp;by&nbsp;to&nbsp;v&nbsp;jejich konverzaci mělo být znát.</span></p>
          <p class="chunk" data-nb-ref-number="28" data-nb-words="10" data-nb-chars="58"><span class="idea" data-nb-ref-number="28" id="idea28" data-nb-words="10" data-nb-chars="58">„Mnó, jeden bych možná měla… Co&nbsp;děláš třeba dneska večer?“</span></p>
          <p class="chunk" data-nb-ref-number="29" data-nb-words="56" data-nb-chars="330"><span class="idea" data-nb-ref-number="29" id="idea29" data-nb-words="56" data-nb-chars="330">Do&nbsp;vany se&nbsp;už&nbsp;nevrátil a&nbsp;vlasy si&nbsp;umyl pod sprchou. Zpíval si. Zesílil rádio a&nbsp;začal utírat louže na&nbsp;parketách. Telefon náhle zazvonil znovu; málem ho&nbsp;neslyšel, ale nyní už&nbsp;na&nbsp;tom tolik nezáleželo. Byla to&nbsp;Žaneta; telefonovala ze&nbsp;Spořilova od&nbsp;kamarádky&nbsp;– matka ji&nbsp;před chvílí informovala, že&nbsp;ji&nbsp;prý Oskar sháněl. Nepotřebuje něco?</span></p>
          <p class="chunk" data-nb-ref-number="30" data-nb-words="38" data-nb-chars="231"><span class="idea" data-nb-ref-number="30" id="idea30" data-nb-words="38" data-nb-chars="231">Oskar zeslabil rádio, pohotově vtipkoval a&nbsp;Žaneta se&nbsp;vděčně smála, ale její smích nebyl úplně uvolněný; bylo znát, že&nbsp;čeká na&nbsp;Oskarovo pozvání. Bylo to&nbsp;tak očividné a&nbsp;činilo ji&nbsp;to&nbsp;tak zranitelnou, že&nbsp;jí&nbsp;nakonec nedokázal nevyhovět.</span></p>
          <p class="chunk" data-nb-ref-number="31" data-nb-words="5" data-nb-chars="36"><span class="idea" data-nb-ref-number="31" id="idea31" data-nb-words="5" data-nb-chars="36">„Chceš se&nbsp;sejít?“ prohodil nenuceně.</span></p>
          <p class="chunk" data-nb-ref-number="32" data-nb-words="8" data-nb-chars="57"><span class="idea" data-nb-ref-number="32" id="idea32" data-nb-words="8" data-nb-chars="57">„Moc ráda,“ řekla Žaneta se&nbsp;slyšitelnou úlevou. „Dneska?“</span></p>
          <p class="chunk" data-nb-ref-number="33" data-nb-words="8" data-nb-chars="45"><span class="idea" data-nb-ref-number="33" id="idea33" data-nb-words="8" data-nb-chars="45">„Dneska ne,“ řekl Oskar. „Co v&nbsp;neděli večer?“</span></p>
          <p class="chunk" data-nb-ref-number="34" data-nb-words="6" data-nb-chars="28"><span class="idea" data-nb-ref-number="34" id="idea34" data-nb-words="6" data-nb-chars="28">„To by&nbsp;šlo. Anebo co&nbsp;zítra?“</span></p>
          <p class="chunk" data-nb-ref-number="35" data-nb-words="9" data-nb-chars="49"><span class="idea" data-nb-ref-number="35" id="idea35" data-nb-words="9" data-nb-chars="49">„Zítra?“ řekl Oskar. „Tak dobře. V&nbsp;kolik? V&nbsp;osm?“</span></p>
          <p class="chunk" data-nb-ref-number="36" data-nb-words="38" data-nb-chars="241"><span class="idea" data-nb-ref-number="36" id="idea36" data-nb-words="38" data-nb-chars="241">Když zavěsil, samolibě se&nbsp;usmál. <em>Není pochyb, že&nbsp;samostatný život má&nbsp;své pozitivní stránky. Nadine to&nbsp;vysvětluje takto: „Prvních pár měsíců po&nbsp;rozchodu s&nbsp;Brianem bylo prostě senzačních. Naprosto mě&nbsp;nadchlo, že&nbsp;si&nbsp;můžu dělat všechno po&nbsp;svém.“</em></span></p>
        </section>
        <section>
          <p class="chunk" data-nb-ref-number="37" data-nb-words="186" data-nb-chars="1139"><span class="idea" data-nb-ref-number="37" id="idea37" data-nb-words="186" data-nb-chars="1139">Do&nbsp;schůzky s&nbsp;Klárou zbývaly téměř čtyři hodiny. Oskar telefonicky zamluvil stůl ve&nbsp;své oblíbené restauraci a&nbsp;narychlo poklidil; chvíli sice koketoval s&nbsp;nápadem, že&nbsp;využije času a&nbsp;uklidí důkladně celý byt, ale nakonec jenom naskládal špinavé nádobí do&nbsp;myčky, ustlal a&nbsp;umyl umývadlo a&nbsp;záchod. Uvařil si&nbsp;kávu a&nbsp;do kuchyně si&nbsp;přinesl knihu, kterou začal číst asi před deseti dny, ale později se&nbsp;k&nbsp;ní už&nbsp;nedostal; několikrát proto musel zalistovat stránkami nazpět, aby se&nbsp;v&nbsp;ději a&nbsp;postavách znovu zorientoval, ale navzdory počátečním obtížím se&nbsp;posléze začetl s&nbsp;větším zájmem, než by&nbsp;byl čekal. Četba mu&nbsp;dokonce natolik vrátila schopnost koncentrace, že&nbsp;se&nbsp;nakonec přesunul z&nbsp;kuchyně do&nbsp;pracovny, kde pak přečetl více než třicet stránek svých starých poznámek k&nbsp;chystaným povídkám, přičemž dostal hned několik nových a&nbsp;– připadalo mu&nbsp;– celkem zajímavých nápadů, které si&nbsp;podrobně zapsal. Práce ho&nbsp;zaujala natolik, že&nbsp;se&nbsp;mu&nbsp;ani nechtělo skončit. Kdyby si&nbsp;nyní mohl vybrat, raději by&nbsp;zůstal doma a&nbsp;pokračoval&nbsp;– ale musel vstát, obléknout se, jít na&nbsp;tramvaj a&nbsp;dvě nebo dokonce tři hodiny poslouchat nějaké pitomé vyprávěnky o&nbsp;rybičkách a&nbsp;morčeti.</span></p>
        </section>
        <section>
          <p class="chunk" data-nb-ref-number="38" data-nb-words="117" data-nb-chars="703"><span class="idea" data-nb-ref-number="38" id="idea38" data-nb-words="117" data-nb-chars="703">Ještě v&nbsp;tramvaji seděl jakoby odevzdaně, otupěle a&nbsp;sbíral síly na&nbsp;to&nbsp;povinné konverzační martyrium&nbsp;– ale jakmile vystoupil a&nbsp;<em>uviděl</em> ji, bylo všechno jinak. Samozřejmě věděl, <em>pamatoval si</em>, že&nbsp;je&nbsp;Klára mimořádně hezká, ale znovu se&nbsp;ukázalo, že&nbsp;jedna věc je&nbsp;doma nebo v&nbsp;tramvaji si&nbsp;její krásu pouze vybavovat či&nbsp;připomínat&nbsp;– a&nbsp;jiná věc je&nbsp;být s&nbsp;ní z&nbsp;bezprostřední blízkosti přímo <em>konfrontován…</em> Navenek se&nbsp;i&nbsp;nadále tvářil samozřejmě, a&nbsp;dokonce trochu ironicky, ale kdesi uvnitř byl znovu stržen Klářiným půvabem&nbsp;– jejími hladce sčesanými černými vlasy, zářivýma očima, jemnou pletí. Skoro se&nbsp;zdráhal uvěřit, že&nbsp;už&nbsp;mu&nbsp;bylo několikrát dovoleno se&nbsp;takové krásy dotýkat, a&nbsp;pevně doufal, že&nbsp;tomu tak bude i&nbsp;dnes.</span></p>
          <p class="chunk" data-nb-ref-number="39" data-nb-words="27" data-nb-chars="191"><span class="idea" data-nb-ref-number="39" id="idea39" data-nb-words="27" data-nb-chars="191">„Dobrý večer, pane spisovateli,“ pravila posměšně, vědoma si&nbsp;účinku, jakým na&nbsp;Oskara zapůsobila. Vytáhla se&nbsp;na&nbsp;špičky a&nbsp;zdvihla k&nbsp;němu bradu; několik kolemjdoucích jejich polibek zaznamenalo.</span></p>
          <p class="chunk" data-nb-ref-number="40" data-nb-words="6" data-nb-chars="55"><span class="idea" data-nb-ref-number="40" id="idea40" data-nb-words="6" data-nb-chars="55">„Nazdar,“ pravil Oskar. „Nezapomnělas nakrmit rybičky?“</span></p>
          <p class="chunk" data-nb-ref-number="41" data-nb-words="2" data-nb-chars="13"><span class="idea" data-nb-ref-number="41" id="idea41" data-nb-words="2" data-nb-chars="13">Odstrčila ho.</span></p>
          <p class="chunk" data-nb-ref-number="42" data-nb-words="12" data-nb-chars="77"><span class="idea" data-nb-ref-number="42" id="idea42" data-nb-words="12" data-nb-chars="77">„Nedělej si&nbsp;ze&nbsp;mě&nbsp;dneska srandu, protože mám strašný problémy. Fakt strašný!“</span></p>
        </section>
        <section>
          <p class="chunk" data-nb-ref-number="43" data-nb-words="94" data-nb-chars="571"><span class="idea" data-nb-ref-number="43" id="idea43" data-nb-words="94" data-nb-chars="571">Číšník, který je&nbsp;zavedl ke&nbsp;stolu, Oskara znal a&nbsp;pamatoval si&nbsp;i&nbsp;Kláru; když zapaloval olejovou lampičku, znovu se&nbsp;na&nbsp;ni&nbsp;pokradmu podíval. Oskar se&nbsp;s&nbsp;úsměvem rozhlédl: seděli na&nbsp;dobrém místě, pouze velký vedlejší stůl, který obklopovala šestice lidí zhruba v&nbsp;Oskarově věku, čtyři ženy a&nbsp;dva muži, byl na&nbsp;jeho vkus příliš blízko. Zdálo se&nbsp;sice, že&nbsp;se&nbsp;jejich sousedé dobře baví (nikdo z&nbsp;nich, blesklo hlavou Oskarovi, přinejmenším nevypadal na&nbsp;to, že&nbsp;by&nbsp;tak jako on&nbsp;strávil polovinu odpoledne zoufalými telefonáty), ale přesto při příchodu Oskara s&nbsp;Klárou na&nbsp;okamžik ztichli.</span></p>
          <p class="chunk" data-nb-ref-number="44" data-nb-words="20" data-nb-chars="121"><span class="idea" data-nb-ref-number="44" id="idea44" data-nb-words="20" data-nb-chars="121">„Nejdřív se&nbsp;v&nbsp;klidu najíme, dobře?“ oznámil Oskar co&nbsp;možná tiše Kláře. „O&nbsp;strašných problémech se&nbsp;budeme bavit až&nbsp;potom.“</span></p>
          <p class="chunk" data-nb-ref-number="45" data-nb-words="191" data-nb-chars="1092"><span class="idea" data-nb-ref-number="45" id="idea45" data-nb-words="191" data-nb-chars="1092">Zaznamenal, že&nbsp;u&nbsp;vedlejšího stolu už&nbsp;jsou po&nbsp;jídle, a&nbsp;věřil, že&nbsp;snad odejdou dřív, než Klára spustí (mluvila obvykle nahlas i&nbsp;o&nbsp;zcela běžných problémech a&nbsp;Oskar si&nbsp;raději ani nepředstavoval, jak bude mluvit o&nbsp;těch <em>strašlivých</em>), jenže vzápětí si&nbsp;objednali další dvě láhve&nbsp;– právě ve&nbsp;chvíli, kdy Klára začínala svou litanii. Na&nbsp;druhé straně byl ovšem docela rád, že&nbsp;zůstávají, neboť mu&nbsp;jejich chytré, veselé obličeje byly od&nbsp;prvního pohledu sympatické; tipoval je&nbsp;na&nbsp;spolužáky z&nbsp;vysoké školy nebo tak něco. Uvědomoval si&nbsp;samozřejmě, že&nbsp;jeho <em>skutečné</em> místo je&nbsp;právě tam, mezi těmito lidmi, kteří tak jako on&nbsp;už&nbsp;patrně měli téměř dospělé děti a&nbsp;zvolna začínali stárnout. Věděl také, že&nbsp;by&nbsp;si&nbsp;s&nbsp;nimi jistě rozuměl nesrovnatelně lépe než s&nbsp;Klárou, že&nbsp;by&nbsp;se&nbsp;nenudil, že&nbsp;i&nbsp;jako vypravěč by&nbsp;měl nesrovnatelně větší prostor a&nbsp;že by&nbsp;byl také více doceněn&nbsp;– ale zároveň věděl, že&nbsp;s&nbsp;žádnou z&nbsp;oněch čtyř žen by&nbsp;netoužil odejít. I&nbsp;kdyby teoreticky skutečně přišel s&nbsp;nimi, stejně by&nbsp;se&nbsp;celý večer díval po&nbsp;Kláře. Bylo to&nbsp;zkrátka jako skoro vždycky: chtěl-li být v&nbsp;noci sám sebou, musel večer sám sebe popřít.</span></p>
          <p class="chunk" data-nb-ref-number="46" data-nb-words="277" data-nb-chars="1666"><span class="idea" data-nb-ref-number="46" id="idea46" data-nb-words="277" data-nb-chars="1666">Naslouchal Kláře na&nbsp;půl ucha (už dávno si&nbsp;ověřil, že&nbsp;v&nbsp;jejím případě dokáže vzbudit dojem účastného posluchače i&nbsp;s&nbsp;pouhou padesátiprocentní pozorností&nbsp;– stačilo pouze v&nbsp;pravý okamžik poznamenat nějakou tu&nbsp;banální psychologickou moudrost, kterou pak Klára považovala za&nbsp;cennou radu) a&nbsp;druhou polovinu pozornosti dělil mezi svůj talíř, obsah Klářiny skleničky a&nbsp;onu nakrátko ostříhanou černovlásku u&nbsp;sousedního stolu, která mu&nbsp;už&nbsp;několikrát věnovala jakýsi zvědavě posměšný pohled; když se&nbsp;usmívala, dělaly se&nbsp;jí&nbsp;kolem očí překvapivě početné vrásky. Za&nbsp;veškeré Klářiny současné problémy, pochopil, mohl její šéf: nechce prý jí&nbsp;povolit, aby si&nbsp;sama stanovila dobu polední pauzy, a&nbsp;místo toho ji&nbsp;posílá na&nbsp;oběd v&nbsp;době, kdy se&nbsp;to&nbsp;hodí jemu. Klára si&nbsp;tudíž nemůže na&nbsp;dobu oběda dohodnout ani schůzku s&nbsp;kamarádkou, natož pak se&nbsp;objednat na&nbsp;manikýru nebo ke&nbsp;kadeřnici, zkrátka vůbec nic, protože když se&nbsp;objedná například na&nbsp;dvanáctou, a&nbsp;ten debil ji&nbsp;pak pustí ven až&nbsp;ve&nbsp;dvě, tak na&nbsp;ni&nbsp;žádná kadeřnice samozřejmě čekat nebude, to&nbsp;dá&nbsp;rozum. Celý její život je&nbsp;kvůli tomu namyšlenýmu hajzlovi vzhůru nohama. Vůbec nic nestíhá. Někdy doslova omdlívá hlady, takže stejně musí říct holkám z&nbsp;vývozu, který na&nbsp;rozdíl od&nbsp;ní&nbsp;na&nbsp;oběd můžou chodit, kdy chtěj&nbsp;– a&nbsp;pak ať&nbsp;Kláře někdo něco povídá o&nbsp;spravedlnosti!&nbsp;– aby jí&nbsp;venku koupily třeba sendvič nebo tři lososový chlebíčky. Pak to&nbsp;do&nbsp;sebe tajně cpe před zákazníkama, všechno kolem je&nbsp;upatlaný&nbsp;– a&nbsp;jak potom firma vypadá? A&nbsp;když ji&nbsp;pak šéf milostivě pustí, ona už&nbsp;nemá hlad, takže na&nbsp;oběd nikam nejde a&nbsp;půldruhý hodiny naprosto zbytečně mrzne venku na&nbsp;ulicích a&nbsp;nakupuje blbosti, protože její kadeřnice má&nbsp;pochopitelně už&nbsp;dávno plno.</span></p>
          <p class="chunk" data-nb-ref-number="47" data-nb-words="89" data-nb-chars="533"><span class="idea" data-nb-ref-number="47" id="idea47" data-nb-words="89" data-nb-chars="533">Oskar se&nbsp;zatvářil soucitně. Potom tiše pravil, že&nbsp;vidí, že&nbsp;Klára potřebuje trochu rozptýlit; co&nbsp;kdyby tedy hned teď zaplatili a&nbsp;šli si&nbsp;někam zatancovat? Kláře se&nbsp;ovšem nechtělo nikam přecházet&nbsp;– je&nbsp;prý tady už&nbsp;docela příjemně zabydlená; jde teď na&nbsp;záchod a&nbsp;Oskar ať&nbsp;objedná ještě láhev. Vstala a&nbsp;odkráčela směrem k&nbsp;toaletám. Oskar si&nbsp;všiml, že&nbsp;oba muži od&nbsp;vedle si&nbsp;ji&nbsp;nenápadně prohlédli. Přátelsky se&nbsp;usmíval, neboť hovor u&nbsp;sousedního stolu se&nbsp;již před chvílí stočil k&nbsp;problémům vznikajícím při velkém věkovém rozdílu mezi partnery.</span></p>
          <p class="chunk" data-nb-ref-number="48" data-nb-words="44" data-nb-chars="303"><span class="idea" data-nb-ref-number="48" id="idea48" data-nb-words="44" data-nb-chars="303">„Existuje na&nbsp;světě chlap, kterej dokáže neotročit svýmu penisu?“ pravila hlasitě ona sympatická černovláska. Přestože se&nbsp;naoko obracela ke&nbsp;svým společníkům, nebylo pochyb, komu <em>především</em> je&nbsp;její replika určena. Bylo to&nbsp;téměř arogantní, takže jeden z&nbsp;mužů pocítil potřebu vyslat k&nbsp;Oskarovi omluvný úsměv.</span></p>
          <p class="chunk" data-nb-ref-number="49" data-nb-words="9" data-nb-chars="54"><span class="idea" data-nb-ref-number="49" id="idea49" data-nb-words="9" data-nb-chars="54">„Dobrá otázka,“ řekl Oskar. „Jde přímo k&nbsp;meritu věci.“</span></p>
          <p class="chunk" data-nb-ref-number="50" data-nb-words="3" data-nb-chars="19"><span class="idea" data-nb-ref-number="50" id="idea50" data-nb-words="3" data-nb-chars="19">Žena ho&nbsp;pozorovala.</span></p>
          <p class="chunk" data-nb-ref-number="51" data-nb-words="3" data-nb-chars="25"><span class="idea" data-nb-ref-number="51" id="idea51" data-nb-words="3" data-nb-chars="25">„Existuje někdo takovej?“</span></p>
          <p class="chunk" data-nb-ref-number="52" data-nb-words="10" data-nb-chars="49"><span class="idea" data-nb-ref-number="52" id="idea52" data-nb-words="10" data-nb-chars="49">„Papež,“ řekl druhý muž a&nbsp;také on&nbsp;na&nbsp;Oskara mrkl.</span></p>
          <p class="chunk" data-nb-ref-number="53" data-nb-words="6" data-nb-chars="29"><span class="idea" data-nb-ref-number="53" id="idea53" data-nb-words="6" data-nb-chars="29">„Už asi rok,“ řekl první muž.</span></p>
          <p class="chunk" data-nb-ref-number="54" data-nb-words="15" data-nb-chars="94"><span class="idea" data-nb-ref-number="54" id="idea54" data-nb-words="15" data-nb-chars="94">Oskar se&nbsp;zasmál společně s&nbsp;nimi, díky čemuž byl do&nbsp;jejich společnosti jakoby oficiálně přijat.</span></p>
          <p class="chunk" data-nb-ref-number="55" data-nb-words="32" data-nb-chars="219"><span class="idea" data-nb-ref-number="55" id="idea55" data-nb-words="32" data-nb-chars="219">„Ne, myslím to&nbsp;vážně: existujou takoví chlapi?“ zopakovala černovláska svou otázku; tentokrát se&nbsp;na&nbsp;Oskara obracela zcela nepokrytě. Ten pokrčil rameny, ale odpovědět už&nbsp;nestihl, neboť si&nbsp;včas všiml vracející se&nbsp;Klárky.</span></p>
          <p class="chunk" data-nb-ref-number="56" data-nb-words="75" data-nb-chars="459"><span class="idea" data-nb-ref-number="56" id="idea56" data-nb-words="75" data-nb-chars="459">Od&nbsp;této chvíle to&nbsp;hrál na&nbsp;obě strany. Víc než Kláru nyní poslouchal hovor u&nbsp;sousedního stolu a&nbsp;stejně tak to, co&nbsp;říkal Kláře, obsahovalo téměř pokaždé nějaký druhý plán, nějakou narážku určenou nikoli jí, ale lidem od&nbsp;vedle. Když se&nbsp;Klára například zmínila o&nbsp;jakémsi chystaném rockovém koncertu, využil okamžitě příležitosti a&nbsp;zavedl hovor na&nbsp;pražské vystoupení Rolling Stones, které v&nbsp;srpnu s&nbsp;Klárou navštívili&nbsp;– a&nbsp;o&nbsp;kterém už&nbsp;několikrát s&nbsp;úspěchem vyprávěl.</span></p>
          <p class="chunk" data-nb-ref-number="57" data-nb-words="43" data-nb-chars="273"><span class="idea" data-nb-ref-number="57" id="idea57" data-nb-words="43" data-nb-chars="273">„Nemluv, prosím tě, přede mnou o&nbsp;rockových koncertech,“ řekl naoko vážně. „Zapomnělas už, jak nepřirozeně, ba&nbsp;přímo toporně jsem se&nbsp;choval posledně na&nbsp;koncertu Rolling Stones? Byl jsem patrně jediný člověk ve&nbsp;Sportovní hale, který si&nbsp;za&nbsp;celý koncert nevyndal ruce z&nbsp;kapes.“</span></p>
          <p class="chunk" data-nb-ref-number="58" data-nb-words="5" data-nb-chars="33"><span class="idea" data-nb-ref-number="58" id="idea58" data-nb-words="5" data-nb-chars="33">Černovláska a&nbsp;ostatní se&nbsp;zasmáli.</span></p>
          <p class="chunk" data-nb-ref-number="59" data-nb-words="15" data-nb-chars="89"><span class="idea" data-nb-ref-number="59" id="idea59" data-nb-words="15" data-nb-chars="89">„Protože víš proč?“ řekla Klára. „Já ti&nbsp;řeknu proč: protože ty&nbsp;se&nbsp;prostě neumíš uvolnit.“</span></p>
          <p class="chunk" data-nb-ref-number="60" data-nb-words="40" data-nb-chars="252"><span class="idea" data-nb-ref-number="60" id="idea60" data-nb-words="40" data-nb-chars="252">„Já jsem se&nbsp;snažil uvolnit, proto jsem tam koneckonců přišel. Netušil jsem ovšem, že&nbsp;se&nbsp;lidé na&nbsp;rockovém koncertě uvolňují tak, že&nbsp;začnou řičet nadšením pokaždé, když si&nbsp;jeden zpocený, více než padesátiletý Angličan na&nbsp;pódiu klekne nebo vyhrne tričko.“</span></p>
          <p class="chunk" data-nb-ref-number="61" data-nb-words="19" data-nb-chars="107"><span class="idea" data-nb-ref-number="61" id="idea61" data-nb-words="19" data-nb-chars="107">„Ten zpocenej Angličan&nbsp;– pokud to&nbsp;náhodou nevíš&nbsp;– se&nbsp;jmenoval Mick Jagger. A&nbsp;náhodou je&nbsp;pořád docela sexy!“</span></p>
          <p class="chunk" data-nb-ref-number="62" data-nb-words="27" data-nb-chars="171"><span class="idea" data-nb-ref-number="62" id="idea62" data-nb-words="27" data-nb-chars="171">„A&nbsp;to mu&nbsp;snad dává mandát dělat na&nbsp;mne obscénní posunky nebo samolibě předpokládat, že&nbsp;jsem se&nbsp;jeho podprůměrné písňové texty z&nbsp;jakéhosi neznámého důvodu naučil nazpaměť?“</span></p>
          <p class="chunk" data-nb-ref-number="63" data-nb-words="4" data-nb-chars="23"><span class="idea" data-nb-ref-number="63" id="idea63" data-nb-words="4" data-nb-chars="23">„Ty seš vážně hroznej!“</span></p>
          <p class="chunk" data-nb-ref-number="64" data-nb-words="45" data-nb-chars="263"><span class="idea" data-nb-ref-number="64" id="idea64" data-nb-words="45" data-nb-chars="263">„Uznávám, že&nbsp;je&nbsp;Mick Jagger na&nbsp;svůj věk ve&nbsp;skvělé formě, všechna čest, jenomže něčí skvělá kondice pro mě&nbsp;ještě není dostatečným důvodem, abych třikrát za&nbsp;pět minut propukal v&nbsp;hysterický jásot. Tak proč mám ječet? Proto, že&nbsp;si&nbsp;kleknul? Co&nbsp;když třeba jenom upadl?“</span></p>
          <p class="chunk" data-nb-ref-number="65" data-nb-words="9" data-nb-chars="51"><span class="idea" data-nb-ref-number="65" id="idea65" data-nb-words="9" data-nb-chars="51">„Ty jsi upad!“ smála se&nbsp;Klára společně s&nbsp;ostatními.</span></p>
          <p class="chunk" data-nb-ref-number="66" data-nb-words="27" data-nb-chars="157"><span class="idea" data-nb-ref-number="66" id="idea66" data-nb-words="27" data-nb-chars="157">Všimla si&nbsp;už, že&nbsp;je&nbsp;lidé od&nbsp;vedlejšího stolu poslouchají, ale domnívala se, že&nbsp;se&nbsp;stejně jako ona smějí Oskarovi, a&nbsp;věnovala jim proto okázale útrpný pohled.</span></p>
          <p class="chunk" data-nb-ref-number="67" data-nb-words="23" data-nb-chars="140"><span class="idea" data-nb-ref-number="67" id="idea67" data-nb-words="23" data-nb-chars="140">„Jakej je&nbsp;rozdíl mezi zpěvákem stojícím a&nbsp;zpěvákem klečícím?“ řekl Oskar. „Přiznám se, že&nbsp;já&nbsp;v&nbsp;tom při nejlepší vůli žádnej rozdíl nevidím.“</span></p>
          <p class="chunk" data-nb-ref-number="68" data-nb-words="48" data-nb-chars="289"><span class="idea" data-nb-ref-number="68" id="idea68" data-nb-words="48" data-nb-chars="289">Ještě chvíli takto tlachal, a&nbsp;když už&nbsp;považoval dané téma za&nbsp;vyčerpané, dotázal se&nbsp;Kláry, jak se&nbsp;má&nbsp;její morče; správně tušil, že&nbsp;její odpověď nikoho z&nbsp;přítomných nezklame. Nechtěl-li, aby se&nbsp;černovláska bavila na&nbsp;jeho účet, musel jí&nbsp;neustále nabízet, aby se&nbsp;společně bavili na&nbsp;účet Kláry.</span></p>
          <p class="chunk" data-nb-ref-number="69" data-nb-words="19" data-nb-chars="124"><span class="idea" data-nb-ref-number="69" id="idea69" data-nb-words="19" data-nb-chars="124">„Bobíček?“ řekla Klára mazlivě. „Můj Bobíček je&nbsp;naprosto sladkej. Je&nbsp;to&nbsp;takovej čumáček zlatej. Pusinka je&nbsp;to, ťunťa jeden.“</span></p>
          <p class="chunk" data-nb-ref-number="70" data-nb-words="22" data-nb-chars="131"><span class="idea" data-nb-ref-number="70" id="idea70" data-nb-words="22" data-nb-chars="131">Začínala být opilá. Když se&nbsp;o&nbsp;něco později vydala na&nbsp;toalety podruhé, u&nbsp;obou stolů se&nbsp;na&nbsp;chvíli rozhostilo jakési přemýšlivé ticho.</span></p>
          <p class="chunk" data-nb-ref-number="71" data-nb-words="7" data-nb-chars="51"><span class="idea" data-nb-ref-number="71" id="idea71" data-nb-words="7" data-nb-chars="51">„Vyplatí se&nbsp;to&nbsp;vůbec?“ pravila konečně černovláska.</span></p>
          <p class="chunk" data-nb-ref-number="72" data-nb-words="15" data-nb-chars="81"><span class="idea" data-nb-ref-number="72" id="idea72" data-nb-words="15" data-nb-chars="81">Muž po&nbsp;její levici se&nbsp;jí&nbsp;dodatečně snažil zakrýt ústa, ale ona mu&nbsp;ruku odstrčila.</span></p>
          <p class="chunk" data-nb-ref-number="73" data-nb-words="7" data-nb-chars="52"><span class="idea" data-nb-ref-number="73" id="idea73" data-nb-words="7" data-nb-chars="52">„Kvůli deseti minutám poslouchat celý hodiny tohle?“</span></p>
          <p class="chunk" data-nb-ref-number="74" data-nb-words="5" data-nb-chars="38"><span class="idea" data-nb-ref-number="74" id="idea74" data-nb-words="5" data-nb-chars="38">Její společníci se&nbsp;zatvářili polekaně.</span></p>
          <p class="chunk" data-nb-ref-number="75" data-nb-words="9" data-nb-chars="66"><span class="idea" data-nb-ref-number="75" id="idea75" data-nb-words="9" data-nb-chars="66">„Připouštím, že&nbsp;občas uvažujeme velmi podobně,“ řekl Oskar klidně.</span></p>
          <p class="chunk" data-nb-ref-number="76" data-nb-words="22" data-nb-chars="113"><span class="idea" data-nb-ref-number="76" id="idea76" data-nb-words="22" data-nb-chars="113">„Víte, jak mi&nbsp;to&nbsp;připadá? Jako jet dva dny autobusem do&nbsp;Řecka, tam se&nbsp;jednou vykoupat a&nbsp;jet zase dva dny zpátky.“</span></p>
          <p class="chunk" data-nb-ref-number="77" data-nb-words="8" data-nb-chars="58"><span class="idea" data-nb-ref-number="77" id="idea77" data-nb-words="8" data-nb-chars="58">„Sugestivní metafora,“ poznamenal Oskar. „Něco na&nbsp;tom je.“</span></p>
          <p class="chunk" data-nb-ref-number="78" data-nb-words="14" data-nb-chars="91"><span class="idea" data-nb-ref-number="78" id="idea78" data-nb-words="14" data-nb-chars="91">„Nechápu to,“ řekla ta&nbsp;žena. „Jak může někdo tohle podstupovat dobrovolně? Proč to&nbsp;děláte?“</span></p>
          <p class="chunk" data-nb-ref-number="79" data-nb-words="4" data-nb-chars="27"><span class="idea" data-nb-ref-number="79" id="idea79" data-nb-words="4" data-nb-chars="27">Oskar znovu pokrčil rameny.</span></p>
          <p class="chunk" data-nb-ref-number="80" data-nb-words="14" data-nb-chars="76"><span class="idea" data-nb-ref-number="80" id="idea80" data-nb-words="14" data-nb-chars="76">„Vlastně sám nevím… Nemůže to&nbsp;nějak souviset s&nbsp;tím, že&nbsp;se&nbsp;hrozně rád koupu?“</span></p>
          <p class="chunk" data-nb-ref-number="81" data-nb-words="4" data-nb-chars="25"><span class="idea" data-nb-ref-number="81" id="idea81" data-nb-words="4" data-nb-chars="25">Společně se&nbsp;tomu zasmáli.</span></p>
          <p class="chunk" data-nb-ref-number="82" data-nb-words="11" data-nb-chars="65"><span class="idea" data-nb-ref-number="82" id="idea82" data-nb-words="11" data-nb-chars="65">„Pro krásu,“ poznamenal potom jeden z&nbsp;mužů, „se holt musí trpět.“</span></p>
        </section>
        <section>
          <p class="chunk" data-nb-ref-number="83" data-nb-words="117" data-nb-chars="631"><span class="idea" data-nb-ref-number="83" id="idea83" data-nb-words="117" data-nb-chars="631">Když se&nbsp;Oskar ráno vrátil z&nbsp;koupelny a&nbsp;ještě mokrými rty se&nbsp;jemně dotkl nahého ramene spící Kláry (když v&nbsp;noci přišli k&nbsp;němu domů, pochopitelně okamžitě usnula, ale nijak příliš ho&nbsp;to&nbsp;netrápilo, neboť věděl, že&nbsp;ráno mu&nbsp;všechno vynahradí), napadlo ho&nbsp;náhle, jaká je&nbsp;to&nbsp;vlastně všechno náhoda. Když teď vdechoval vůni Klářiných vlasů a&nbsp;hladil ji&nbsp;po&nbsp;prsou a&nbsp;po zádech, cítil k&nbsp;ní div ne&nbsp;lásku&nbsp;– jenže kdyby býval ten telefon včera nevzal nebo kdyby se&nbsp;ještě předtím dovolal někomu jinému, ležel by&nbsp;tu&nbsp;teď s&nbsp;úplně jinou dívkou, k&nbsp;níž by&nbsp;patrně cítil totéž. Hladil by&nbsp;ji&nbsp;se&nbsp;stejnou něhou jako teď Kláru&nbsp;– ale byl by&nbsp;to&nbsp;někdo úplně jiný.</span></p>
          <p class="chunk" data-nb-ref-number="84" data-nb-words="76" data-nb-chars="482"><span class="idea" data-nb-ref-number="84" id="idea84" data-nb-words="76" data-nb-chars="482">Tohle poznání Oskara na&nbsp;chvíli nepříjemně zaskočilo&nbsp;– ale když pak probudivší se&nbsp;Kláře stáhl přikrývku, uvědomil si, že&nbsp;žiletka, kterou se&nbsp;před chvílí holil, má&nbsp;prakticky stejnou šířku jako ten Klářin černý plamínek. Objala ho, ale on&nbsp;ještě na&nbsp;chvíli odběhl do&nbsp;kuchyně. Našel servírovací tác, na&nbsp;který postavil vázu se&nbsp;žlutými gerberami, z&nbsp;koupelny přinesl ústní vodu, prázdnou skleničku, holicí strojek a&nbsp;pěnu na&nbsp;holení. Všechno naskládal na&nbsp;podnos, který odnesl nazpět do&nbsp;ložnice.</span></p>
          <p class="chunk" data-nb-ref-number="85" data-nb-words="5" data-nb-chars="32"><span class="idea" data-nb-ref-number="85" id="idea85" data-nb-words="5" data-nb-chars="32">„Snídaně,“ oznámil jí&nbsp;s&nbsp;úsměvem.</span></p>
          <p class="chunk" data-nb-ref-number="86" data-nb-words="9" data-nb-chars="56"><span class="idea" data-nb-ref-number="86" id="idea86" data-nb-words="9" data-nb-chars="56">Klára si&nbsp;předměty na&nbsp;tácu prohlížela s&nbsp;rostoucím zájmem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./povidky_o_manzelstvi_a_o_sexu_014.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>