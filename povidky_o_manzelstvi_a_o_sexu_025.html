<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Instantní manželka">
    <meta name="apple-mobile-web-app-capable" content="yes">
    <title>Instantní manželka</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Viewegh: Povídky o manželství a o sexu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky o manželství a o sexu">
    <meta property="og:title" content="Povídky o manželství a o sexu">
    <meta property="og:type" content="book">
    <meta property="og:book:author" content="Michal Viewegh">
    <meta property="twitter:title" content="Michal Viewegh: Povídky o manželství a o sexu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_o_manzelstvi_a_o_sexu_024.html">
    <link rel="next" href="./povidky_o_manzelstvi_a_o_sexu_026.html">
    <meta name="nb-order" content="21">
    <link rel="self" href="povidky_o_manzelstvi_a_o_sexu_025.html">
    <meta name="nb-identifier" content="viewegh-povidky-o-manzelstvi-a-o-sexu-a7ae99b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1757" data-nb-chars="10915">
    <nav role="doc-toc">
      <ul class="plain section">
        <li><a href="povidky_o_manzelstvi_a_o_sexu_005.html">Čtyři poznámky na úvod (které mi tentokrát připadají nezbytné)</a></li>
        <li><a href="povidky_o_manzelstvi_a_o_sexu_006.html">Aspoň medaili</a></li>
        <li><a href="povidky_o_manzelstvi_a_o_sexu_007.html">Otázka</a></li>
        <li><a href="povidky_o_manzelstvi_a_o_sexu_008.html">Jeden z posledních hezkých dní</a></li>
        <li><a href="povidky_o_manzelstvi_a_o_sexu_009.html">Běž si klidně sám!</a></li>
        <li><a href="povidky_o_manzelstvi_a_o_sexu_010.html">Nos</a></li>
        <li><a href="povidky_o_manzelstvi_a_o_sexu_011.html">Na oči se vyser (Boccaccio po česku)</a></li>
        <li><a href="povidky_o_manzelstvi_a_o_sexu_012.html">Kufr a transcendence</a></li>
        <li><a href="povidky_o_manzelstvi_a_o_sexu_013.html">Umění žít sám a šťastný</a></li>
        <li><a href="povidky_o_manzelstvi_a_o_sexu_014.html">Dva králové</a></li>
        <li><a href="povidky_o_manzelstvi_a_o_sexu_015.html">Úspěšný lov</a></li>
        <li><a href="povidky_o_manzelstvi_a_o_sexu_016.html">IKEA v naději</a></li>
        <li><a href="povidky_o_manzelstvi_a_o_sexu_017.html">Fiacolata</a></li>
        <li><a href="povidky_o_manzelstvi_a_o_sexu_018.html">Psychologie jeřábníka</a></li>
        <li><a href="povidky_o_manzelstvi_a_o_sexu_019.html">Večer s opravdovým chlapem</a></li>
        <li><a href="povidky_o_manzelstvi_a_o_sexu_020.html">Představivost intelektuálů po Osvětimi</a></li>
        <li><a href="povidky_o_manzelstvi_a_o_sexu_021.html">Maruška</a></li>
        <li><a href="povidky_o_manzelstvi_a_o_sexu_022.html">Pejskové a kočičky</a></li>
        <li><a href="povidky_o_manzelstvi_a_o_sexu_023.html">Štafeta lidství</a></li>
        <li><a href="povidky_o_manzelstvi_a_o_sexu_024.html">Vliv tequily na amygdalu známé osobnosti</a></li>
        <li><a href="povidky_o_manzelstvi_a_o_sexu_025.html">Instantní manželka</a></li>
        <li><a href="povidky_o_manzelstvi_a_o_sexu_026.html">Oskar a Terezka bez pointy (Happy End)</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./povidky_o_manzelstvi_a_o_sexu_024.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Instantní manželka</span></h1>
        <section>
          <p class="chunk" data-nb-ref-number="2" data-nb-words="99" data-nb-chars="578"><span class="idea" data-nb-ref-number="2" id="idea2" data-nb-words="99" data-nb-chars="578">Když v&nbsp;sobotu asi hodinu po&nbsp;poledni vysypal do&nbsp;hrnce vroucí vody sáček s&nbsp;<em>Čínskou polévkou s&nbsp;houbami</em>, uvědomil si&nbsp;Oskar překvapeně, že&nbsp;onu nanejvýš podivnou vůni, která mu&nbsp;okamžitě naplnila nos, důvěrně zná. Zdálo se&nbsp;to&nbsp;neuvěřitelné, ale&nbsp;– Oskar ještě jednou nasál výpary z&nbsp;hrnce&nbsp;– bylo to&nbsp;tak: takhle byl cítit pot jeho bývalé ženy. Ano, byla to&nbsp;přesně ta&nbsp;trochu štiplavá, ale ne&nbsp;nepříjemná vůně, kterou ještě před třemi roky (a předtím plných dvanáct let) čichal ze&nbsp;Zuzaniných ručníků na&nbsp;aerobic, z&nbsp;jejího prádla visícího na&nbsp;dveřích v&nbsp;koupelně nebo z&nbsp;podpaží její noční košile.</span></p>
          <p class="chunk" data-nb-ref-number="3" data-nb-words="202" data-nb-chars="1277"><span class="idea" data-nb-ref-number="3" id="idea3" data-nb-words="202" data-nb-chars="1277">Odstavil polévku z&nbsp;rozpáleného sporáku a&nbsp;potom dlouho nerozhodně zíral do&nbsp;téměř prázdné lednice: jedno jediné vejce, prošlý smetanový jogurt, sardinky v&nbsp;oleji, francouzská hořčice, načatá sklenice s&nbsp;olivami a&nbsp;dvě už&nbsp;trochu svraštělá rajčata. Ne&nbsp;že&nbsp;by&nbsp;zapomněl na&nbsp;víkend nakoupit&nbsp;– prostě vědomě nenakoupil. Vykašlal se&nbsp;na&nbsp;to, protože se&nbsp;mu&nbsp;nechtělo obouvat, jít ven a&nbsp;mluvit s&nbsp;prodavačkou. Už&nbsp;několik dnů byl v&nbsp;jakémsi podivném útlumu a&nbsp;nedokázal se&nbsp;přimět k&nbsp;základním věcem&nbsp;– například uklidit, přestože věděl, že&nbsp;nepořádek v&nbsp;bytě, kde trávil celé dny, jeho sklíčenou apatii ještě více prohloubí. Věděl také, že&nbsp;kdyby se&nbsp;naopak konečně vzchopil a&nbsp;uklidil, bezpochyby by&nbsp;to&nbsp;jeho momentální náladě prospělo. Vždycky, když utřel prach, vyluxoval a&nbsp;vytřel v&nbsp;kuchyni nebo když alespoň vyndal čisté nádobí z&nbsp;myčky, cítil jisté malé uspokojení. Rád také věšel vyprané prádlo na&nbsp;rozkládací sušák, a&nbsp;měl-li příslušnou náladu, dokonce i&nbsp;rád žehlil&nbsp;– byl to&nbsp;způsob, jak vcelku smysluplně vyplnit kus odpoledne či&nbsp;podvečera, když zrovna neměl co&nbsp;dělat. Pustil si&nbsp;rádio, otevřel si&nbsp;vychlazenou sedmičku bílého vína a&nbsp;žehlil. Občas žehličku odložil na&nbsp;žulovou desku kuchyňské linky, zesílil hudbu, shodil sandály a&nbsp;šel si&nbsp;do&nbsp;předsíně zatancovat. Někdy během žehlení stihl vypít celou láhev.</span></p>
          <p class="chunk" data-nb-ref-number="4" data-nb-words="36" data-nb-chars="238"><span class="idea" data-nb-ref-number="4" id="idea4" data-nb-words="36" data-nb-chars="238">Znovu si&nbsp;přičichl k&nbsp;hrnci. Panebože, byla to&nbsp;opravdu <em>její</em> vůně! Pochopil, že&nbsp;polévku nebude schopen sníst. V&nbsp;náhlém popudu hrnec podrážděně popadl, nastříkal dovnitř zcela neúměrné množství saponátu, vylil jej do&nbsp;záchodové mísy a&nbsp;spláchl.</span></p>
          <p class="chunk" data-nb-ref-number="5" data-nb-words="130" data-nb-chars="730"><span class="idea" data-nb-ref-number="5" id="idea5" data-nb-words="130" data-nb-chars="730">Byl tedy bez oběda&nbsp;– ale na&nbsp;takové obtíže si&nbsp;už&nbsp;během svého staromládeneckého života dávno zvykl. Dřív si&nbsp;nedokázal ani <em>představit</em>, že&nbsp;by&nbsp;mohl žít sám. Nebylo divu: do&nbsp;dvaceti žil s&nbsp;rodiči, potom dalších dvanáct let s&nbsp;manželkou a&nbsp;se synem. Když se&nbsp;od&nbsp;nich krátce před rozvodem stěhoval do&nbsp;tmavé garsoniéry na&nbsp;krčském sídlišti (kde bydlel asi půl roku, než získal současný byt), nebyl si&nbsp;vůbec jistý, že&nbsp;to&nbsp;dokáže. Bál se, že&nbsp;se&nbsp;bude dlouhé týdny zmítat v&nbsp;hlubokých depresích, ale záhy zjistil, že&nbsp;to&nbsp;není tak hrozné. Ne&nbsp;že&nbsp;by&nbsp;si&nbsp;občas nepřipadal osamělý&nbsp;– ale šlo to. Dalo se&nbsp;to&nbsp;zvládnout. Ve&nbsp;dnech, kdy psal, si&nbsp;dokonce připadal naprosto spokojený. Člověk <em>může</em> žít sám, poznával. Nedozvěděl se&nbsp;ale něco, co&nbsp;je&nbsp;možná lépe nevědět?</span></p>
        </section>
        <section>
          <p class="chunk" data-nb-ref-number="6" data-nb-words="76" data-nb-chars="484"><span class="idea" data-nb-ref-number="6" id="idea6" data-nb-words="76" data-nb-chars="484">Byl tu&nbsp;ovšem ještě jeden problém: Nejenže už&nbsp;třetím rokem žil sám, ale stejnou dobu byl navíc na&nbsp;volné noze. Staromládenectví a&nbsp;svobodné povolání byla nebezpečná kombinace: neexistoval nikdo, komu by&nbsp;se&nbsp;Oskar musel zodpovídat&nbsp;– žádná manželka se&nbsp;svými požadavky a&nbsp;nároky, žádný náladový nadřízený, který by&nbsp;sledoval jeho pozdní příchody, žádní spolupracovníci, kteří by&nbsp;sivšímali, jestli se&nbsp;Oskar nefláká… V&nbsp;prvních měsících si&nbsp;opravdu dělal, co&nbsp;chtěl&nbsp;– a&nbsp;podle toho to&nbsp;taky vypadalo.</span></p>
          <p class="chunk" data-nb-ref-number="7" data-nb-words="120" data-nb-chars="784"><span class="idea" data-nb-ref-number="7" id="idea7" data-nb-words="120" data-nb-chars="784">Brzy pochopil, že&nbsp;potřebuje nějaké povinnosti. Povinnosti, které by&nbsp;daly jeho rozháranému životu pevnější řád. Všechny <em>minulé</em> povinnosti plnil přece téměř příkladně, jakkoli na&nbsp;ně&nbsp;samozřejmě mnohokrát nadával: vstával každý den v&nbsp;sedm, aby stihl být před osmou ve&nbsp;škole, chystal synovi svačiny, vyzvedával ho&nbsp;z&nbsp;družiny, dělal si&nbsp;přípravy na&nbsp;hodiny, venčil psa, navštěvoval dědečka v&nbsp;nemocnici… To&nbsp;všechno byly ovšem <em>neoddiskutovatelné</em> povinnosti, které před člověka staví sám život, jenže ty, které stály před Oskarem nyní, si&nbsp;většinou ukládal sám: <em>Měl bych vstávat před devátou. Měl bych víc psát. Měl bych víc číst. Měl bych uklidit.</em> Už&nbsp;ten výmluvný kondicionál… Jak měl přijímat bez výhrad povinnosti, které byly pouze jeho vlastním projektem? Musel se&nbsp;učit být sám sobě autoritou.</span></p>
        </section>
        <section>
          <p class="chunk" data-nb-ref-number="8" data-nb-words="235" data-nb-chars="1466"><span class="idea" data-nb-ref-number="8" id="idea8" data-nb-words="235" data-nb-chars="1466">V&nbsp;Oskarových nosních dírkách stále přetrvávala ta&nbsp;podivná vůně. Odpuzovala ho&nbsp;i&nbsp;přitahovala zároveň. Měl ale hlad. Mohl se&nbsp;samozřejmě sebrat a&nbsp;dojít si&nbsp;nakoupit nebo se&nbsp;naobědvat v&nbsp;restauraci (jednu dobrou měl doslova za&nbsp;rohem), ale nedokázal v&nbsp;sobě zmobilizovat ani tu&nbsp;minimální energii, které k&nbsp;tomu bylo třeba. Zůstal otupěle sedět u&nbsp;kuchyňského stolu a&nbsp;bez zájmu listoval starými novinami. Vzpomněl si, jak probíhala sobotní dopoledne, když ještě bydlel se&nbsp;Zuzanou: on&nbsp;většinou seděl v&nbsp;obývacím pokoji u&nbsp;počítače, zatímco ona vedle v&nbsp;kuchyni vařila oběd. Občas se&nbsp;za&nbsp;prosklenými dveřmi mihl její stín. V&nbsp;pokoji bylo vždy o&nbsp;poznání chladněji než v&nbsp;kuchyni, a&nbsp;kdykoli vstoupila&nbsp;– třeba proto, aby mu&nbsp;na&nbsp;lžíci přinesla ochutnat horkou omáčku či&nbsp;polévku&nbsp;– vevalila se&nbsp;dovnitř spousta páry. Mlčky mu&nbsp;přidržela lžíci u&nbsp;úst(když psal, ukázněně se&nbsp;snažila na&nbsp;něho nemluvit) a&nbsp;čekala na&nbsp;jeho reakci. Oskar obvykle něco pochvalného zamručel nebo alespoň zdvihl palec&nbsp;– to&nbsp;když bylo jídlo příliš horké, aby mohl promluvit. Když jí&nbsp;někdy předložený vzorek pochválil obšírněji, zprvu ho&nbsp;nedůvěřivě pozorovala, ale potom potěšeně zčervenala. To&nbsp;míval Oskar rád, neboť ji&nbsp;to&nbsp;vracelo do&nbsp;dívčích let&nbsp;– stejně jako ta&nbsp;vytahaná bavlněná trička, barevné teplákové mikiny a&nbsp;krátké „strečové“ sukně, které si&nbsp;doma oblékala. Nebo ta&nbsp;růžová džínová košile se&nbsp;zapínáním na&nbsp;měděné patentky. Všechny ty&nbsp;staré věci byly Oskarovi často milejší než leckteré módní svršky, jež nosila do&nbsp;práce.</span></p>
          <p class="chunk" data-nb-ref-number="9" data-nb-words="64" data-nb-chars="384"><span class="idea" data-nb-ref-number="9" id="idea9" data-nb-words="64" data-nb-chars="384">Jen výjimečně se&nbsp;stávalo, že&nbsp;Zuzana vešla do&nbsp;pokoje, kde právě pracoval, bez zjevného důvodu; tehdy se&nbsp;zpravidla postavila za&nbsp;něj a&nbsp;položila mu&nbsp;ruce na&nbsp;ramena. Oskar ji&nbsp;někdy nechal, aby si&nbsp;mohla přečíst text na&nbsp;obrazovce&nbsp;– ale většinou při jejím příchodu stránku jediným kliknutím z&nbsp;obrazovky dočasně odstranil. Někdy ji&nbsp;také nepřítomně pohladil po&nbsp;stehně a&nbsp;ona ho&nbsp;políbila do&nbsp;vlasů.</span></p>
        </section>
        <section>
          <p class="chunk" data-nb-ref-number="10" data-nb-words="136" data-nb-chars="851"><span class="idea" data-nb-ref-number="10" id="idea10" data-nb-words="136" data-nb-chars="851">Napadlo ho, že&nbsp;by&nbsp;jí&nbsp;mohl zatelefonovat, ale nakonec to&nbsp;neudělal. Možná ještě obědvali&nbsp;– jeho syn, Zuzana a&nbsp;její přítel&nbsp;– a&nbsp;navíc nebyl v&nbsp;takovém rozpoložení, aby s&nbsp;ní mohl mluvit s&nbsp;potřebnou nenuceností. Když spolu nyní telefonovali, ukončovala Zuzana hovor téměř vždy předčasně, ačkoli k&nbsp;tomu neměla žádný důvod; naopak, jejich telefonáty byly v&nbsp;posledním roce docela přátelské, a&nbsp;dokonce spolu už&nbsp;zase nejrůznějším způsobem žertovali. Přesto se&nbsp;po&nbsp;pár minutách pokaždé náhle rozloučila&nbsp;– <em>Tak jo, tak ahoj!</em>&nbsp;– a&nbsp;zavěsila tak rychle, že&nbsp;Oskar sotva stihl připojit svůj pozdrav. Proč to&nbsp;dělala? Bála se, že&nbsp;její přítel bude žárlit? Nebo že&nbsp;kdyby se&nbsp;při telefonování cítili příliš dobře, začali by&nbsp;litovat, že&nbsp;nedokázali zůstat spolu? Nevěděl, ale na&nbsp;každý pád se&nbsp;pak ještě dlouho nemohl zbavit nepříjemného pocitu jakési neukončenosti, nedopovězenosti.</span></p>
          <p class="chunk" data-nb-ref-number="11" data-nb-words="133" data-nb-chars="796"><span class="idea" data-nb-ref-number="11" id="idea11" data-nb-words="133" data-nb-chars="796">Nahlédl znovu do&nbsp;lednice, chvíli do&nbsp;ní&nbsp;nepřítomně civěl a&nbsp;zase ji&nbsp;zavřel. Přešel do&nbsp;pracovny, zasedl k&nbsp;počítači, ale místo aby se&nbsp;věnoval opravám textu na&nbsp;monitoru, díval se&nbsp;oknem do&nbsp;parku. Náhle prudce vstal a&nbsp;vrátil se&nbsp;do&nbsp;kuchyně. Otevřel ještě jednou lednici, už&nbsp;bez váhání z&nbsp;ní vyndal ono osamocené vejce, hořčici a&nbsp;lepší ze&nbsp;dvou rajčat. Ze&nbsp;ztvrdlého bochníku chleba ukrojil dva silnější krajíce, rozklepl vejce do&nbsp;hlubokého talíře, přidal sůl a&nbsp;pepř, rozšlehal vejce vidličkou a&nbsp;jakž takž v&nbsp;něm chleby obalil. Nechal na&nbsp;pánvi rozpálit olej (olivový, jiný neměl) a&nbsp;oba krajíce po&nbsp;obou stranách osmažil; nakonec je&nbsp;tence potřel hořčicí a&nbsp;posypal nadrobno nakrájenou cibulí. Rajče bylo uvnitř shnilé, takže je&nbsp;musel vyhodit. Natočil si&nbsp;do&nbsp;vysoké sklenice vodu a&nbsp;hodil do&nbsp;ní&nbsp;několik kostek ledu.</span></p>
          <p class="chunk" data-nb-ref-number="12" data-nb-words="10" data-nb-chars="72"><span class="idea" data-nb-ref-number="12" id="idea12" data-nb-words="10" data-nb-chars="72">Vajíčkové chleby neboli smaženky byly oblíbeným jídlem jeho bývalé ženy.</span></p>
          <p class="chunk" data-nb-ref-number="13" data-nb-words="12" data-nb-chars="76"><span class="idea" data-nb-ref-number="13" id="idea13" data-nb-words="12" data-nb-chars="76">„Dělám si&nbsp;vajíčkový chleby, mám ti&nbsp;udělat taky?“ ptávala se&nbsp;ho&nbsp;bezpočtukrát.</span></p>
          <p class="chunk" data-nb-ref-number="14" data-nb-words="31" data-nb-chars="181"><span class="idea" data-nb-ref-number="14" id="idea14" data-nb-words="31" data-nb-chars="181">Jednou se&nbsp;o&nbsp;vajíčkových chlebech, které mu&nbsp;opět nabízela, vyjádřil poněkud pohrdavě a&nbsp;odešel do&nbsp;koupelny; když za&nbsp;ním po&nbsp;chvíli Zuzana přišla, ležel už&nbsp;ve&nbsp;vaně. V&nbsp;ruce držela talíř.</span></p>
          <p class="chunk" data-nb-ref-number="15" data-nb-words="10" data-nb-chars="61"><span class="idea" data-nb-ref-number="15" id="idea15" data-nb-words="10" data-nb-chars="61">„Udělala jsem jich pár navíc, opravdu si&nbsp;nedáš?“ usmívala se.</span></p>
          <p class="chunk" data-nb-ref-number="16" data-nb-words="44" data-nb-chars="266"><span class="idea" data-nb-ref-number="16" id="idea16" data-nb-words="44" data-nb-chars="266">Chleby voněly. Chvíli bojoval s&nbsp;vlastní hrdostí, ale nakonec od&nbsp;ní&nbsp;talíř přijal. Pobaveně sledovala, jak se&nbsp;snaží jíst co&nbsp;možná důstojně&nbsp;– a&nbsp;nakonec se&nbsp;oba rozesmáli tak, že&nbsp;nemohl vůbec polykat a&nbsp;zakuckal se. Když vypouštěl vanu, dno bylo poseté rozmočenými drobky.</span></p>
        </section>
        <section>
          <p class="chunk" data-nb-ref-number="17" data-nb-words="52" data-nb-chars="321"><span class="idea" data-nb-ref-number="17" id="idea17" data-nb-words="52" data-nb-chars="321">Během posledních let manželství si&nbsp;se&nbsp;Zuzanou definitivně přestali rozumět, ale přesto vzpomínal na&nbsp;jejich dvanáctiletý vztah jako na&nbsp;šťastný; dokonce ani ošklivé zážitky z&nbsp;posledního roku, kdy si&nbsp;opravdu ubližovali, na&nbsp;tom nedokázaly příliš změnit. Dnes věděl, že&nbsp;s&nbsp;ní žít nemůže a&nbsp;nechce&nbsp;– ale vzpomínal na&nbsp;ni&nbsp;s&nbsp;láskou.</span></p>
          <p class="chunk" data-nb-ref-number="18" data-nb-words="104" data-nb-chars="663"><span class="idea" data-nb-ref-number="18" id="idea18" data-nb-words="104" data-nb-chars="663">Kdy ještě žili spolu, musel jí&nbsp;neustále připomínat desítky důležitých povinností, na&nbsp;které bez jeho dohledu zapomínala: <em>Koupila si&nbsp;tu&nbsp;tramvajenku? Dala si&nbsp;už&nbsp;opravit ty&nbsp;hodinky? (Ne? Jak může proboha chodit bez hodinek?) Objednala se&nbsp;konečně u&nbsp;toho zubaře? Vyhodila už&nbsp;z&nbsp;ledničky ty&nbsp;plesnivý žampióny?</em> Tahle jeho starostlivost kupodivu přetrvávala jaksi bez ohledu na&nbsp;skutečnost, že&nbsp;je&nbsp;se&nbsp;Zuzanou déle než tři roky rozveden. Bylo to&nbsp;zvláštní. Koneckonců mu&nbsp;to&nbsp;už&nbsp;mohlo být jedno (Byly to&nbsp;snad <em>jeho</em> zuby? Smrděla snad <em>jeho</em> lednička?), ale přesto ho&nbsp;podobné zneklidňující otázky přepadaly dodnes: <em>Zaplatila už&nbsp;proboha tu&nbsp;složenku? Byla už&nbsp;konečně u&nbsp;toho gynekologa?</em></span></p>
        </section>
        <section>
          <p class="chunk" data-nb-ref-number="19" data-nb-words="98" data-nb-chars="598"><span class="idea" data-nb-ref-number="19" id="idea19" data-nb-words="98" data-nb-chars="598">Zatímco dojídal, zkoušel si&nbsp;vzpomenout, kdy vlastně Zuzanu naposledy políbil. Muselo to&nbsp;být ještě před rozvodem&nbsp;– možná na&nbsp;jaře v&nbsp;Paříži. Po&nbsp;rozvodu pokaždé uhnula nebo ustoupila; bylo to&nbsp;trapné, takže to&nbsp;přestal zkoušet. V&nbsp;posledním roce mu&nbsp;alespoň dovolovala, aby ji&nbsp;políbil na&nbsp;tvář. <em>Paříž nejen pro snoubence a&nbsp;novomanžele</em>, tak se&nbsp;ten letecký zájezd jmenoval. Jednoho dne mu&nbsp;v&nbsp;redakci vyplatili jakýsi větší honorář&nbsp;– a&nbsp;cestou domů pak uviděl za&nbsp;výlohou cestovní kanceláře tenhle inzerát. Líbila se&nbsp;mu&nbsp;ironie obsažená v&nbsp;názvu. Co&nbsp;kdyby to&nbsp;ještě zkusili? Vešel dovnitř a&nbsp;na místě zájezd zaplatil.</span></p>
          <p class="chunk" data-nb-ref-number="20" data-nb-words="129" data-nb-chars="877"><span class="idea" data-nb-ref-number="20" id="idea20" data-nb-words="129" data-nb-chars="877">Oba byli v&nbsp;Paříži poprvé. Spali spolu ještě? Nejspíš už&nbsp;ne, už&nbsp;se&nbsp;nepamatoval. Všechno ostatní bylo zdánlivě v&nbsp;pořádku. Navštěvovali památky a&nbsp;galerie, dokonce se&nbsp;i&nbsp;fotografovali; Luboš, Oskarův známý žijící v&nbsp;Paříži, je&nbsp;provedl turisticky méně exponovanými místy. Večer je&nbsp;vzal do&nbsp;arabské čtvrti na&nbsp;večeři (dali si&nbsp;samozřejmě <em>kuskus</em>). Sešli se&nbsp;také několikrát s&nbsp;Denisou, překladatelkou Oskarova románu do&nbsp;francouzštiny; oběma jim připadala velice sympatická. Problémy nastaly, kdykoli se&nbsp;Zuzanou osaměli. Nahlas to&nbsp;nepřiznali, ale vybírali si&nbsp;pouze takové kavárny, které měly židle venku; sedali si&nbsp;čelem k&nbsp;chodníku, mlčky upíjeli víno a&nbsp;pozorovali procházející davy. Všechny ty&nbsp;šťastně vypadající dvojice. Chovali se&nbsp;k&nbsp;sobě ale dosud přátelsky, korektně. Pokud si&nbsp;Oskar vzpomínal, ani jedenkrát se&nbsp;v&nbsp;Paříži nepohádali. Připomínali dva boxery v&nbsp;předvečer rozhodujícího zápasu.</span></p>
          <p class="chunk" data-nb-ref-number="21" data-nb-words="34" data-nb-chars="194"><span class="idea" data-nb-ref-number="21" id="idea21" data-nb-words="34" data-nb-chars="194">Musel se&nbsp;tomu přirovnání usmát&nbsp;– ale potom vstal od&nbsp;stolu, otevřel odpadkový koš, vyndal z&nbsp;něj ten zmuchlaný barevný sáček a&nbsp;s&nbsp;vážným výrazem v&nbsp;obličeji si&nbsp;naposledy přičichl ke&nbsp;své bývalé ženě.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./povidky_o_manzelstvi_a_o_sexu_026.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>